{"id":"wp-te-20547","wp_id":20547,"type":"standard","category":"World","language":"te","title":"దేశంలో అత్యుత్తమ విద్యాసంస్థగా ఐఐటి మద్రాస్‌","excerpt":"దేశవ్యాప్తంగా అన్ని విభాగాల్లో అత్యుత్తమ విద్యాసంస్థగా ఐఐటి మద్రాస్‌ అగ్రస్థానంలో నిలిచింది. నేషనల్‌ బోర్డ్‌ ఆఫ్‌ అక్రిడిటేషన్‌ (ఎన్‌బిఎ), నేషనల్‌ ఇన్‌స్టిట్యూషనల్‌ ర్యాంకింగ్‌ ఫ్రేమ్‌ వర్క్‌ (ఎన్‌ఐఆర్‌ఎఫ్‌)లు సంయుక్తంగా నిర్వహించిన సర్వేల ఆధారంగా ఈ ర్యాంకులను  ప్రకటిస్తాయి.   మొత్తం 13 విభాగాల్లో   ర్యాంకుల జాబితాను కేంద్ర ప్రభుత్వం సోమవారం   విడుదల చేసింది.  ఐఐటి మద్రాస్  అగ్ర స్థానంలో నిలవడం వరుసగా ఇది ఆరోసారి.    ఐఐటి మద్రాస్‌ తర్వాత,  ఇండియన్‌ ఇన్‌స్టిట్యూట్‌ ఆఫ్‌ సైన్స్‌ (ఐఐఎస్‌సి),","author":"Tattva News Team","time":"13/8/2024","image":"https://tattvanews.com/wp-content/uploads/2024/08/IIT-Madras.jpeg","readTime":"5 min read","contentHTML":"\n<p>దేశవ్యాప్తంగా అన్ని విభాగాల్లో అత్యుత్తమ విద్యాసంస్థగా ఐఐటి మద్రాస్‌ అగ్రస్థానంలో నిలిచింది. నేషనల్‌ బోర్డ్‌ ఆఫ్‌ అక్రిడిటేషన్‌ (ఎన్‌బిఎ), నేషనల్‌ ఇన్‌స్టిట్యూషనల్‌ ర్యాంకింగ్‌ ఫ్రేమ్‌ వర్క్‌ (ఎన్‌ఐఆర్‌ఎఫ్‌)లు సంయుక్తంగా నిర్వహించిన సర్వేల ఆధారంగా ఈ ర్యాంకులను  ప్రకటిస్తాయి.   మొత్తం 13 విభాగాల్లో   ర్యాంకుల జాబితాను కేంద్ర ప్రభుత్వం సోమవారం   విడుదల చేసింది. </p>\n\n\n\n<p>ఐఐటి మద్రాస్  అగ్ర స్థానంలో నిలవడం వరుసగా ఇది ఆరోసారి.    ఐఐటి మద్రాస్‌ తర్వాత,  ఇండియన్‌ ఇన్‌స్టిట్యూట్‌ ఆఫ్‌ సైన్స్‌ (ఐఐఎస్‌సి), బెంగళూరు, ఐఐటి బాంబే వరుసగా రెండు, మూడు స్థానాల్లో నిలిచాయి.</p>\n\n\n\n<p>ఇంజనీరింగ్‌ కేటగిరీలో ఐఐటి మద్రాస్‌ మొత్తం విభాగాల్లో అగ్రస్థానంలో నిలవగా, ఐఐటి ఢిల్లీ, ఐఐటి బాంబే తరువాతి స్థానాల్లో నిలిచాయి. పరిశోధనా విభాగంలో బెంగళూరులోని ఇండియన్‌ ఇన్‌స్టిట్యూట్‌ ఆఫ్‌ సైన్స్‌ అత్యుత్తమ సంస్థగా నిలిచింది.</p>\n\n\n\n<p>యూనివర్శిటీ విభాగంలో ఐఐఎస్‌సి బెంగళూరు మొదటి ర్యాంకు సాధించగా, జవహర్‌లాల్‌ నెహ్రూ యూనివర్శిటీ (జెఎన్‌యు), జామియా మిలియా ఇస్లామియా యూనివర్శిటీ వరుసగా రెండు , మూడు స్థానాలను పొందాయి.</p>\n\n\n\n<p>మేనేజ్‌మెంట్‌ విభాగంలో ఇండియన్‌ ఇన్‌స్టిట్యూట్‌ ఆఫ్‌ మేనేజ్‌మెంట్‌ (ఐఐఎం) అహ్మదాబాద్‌ అత్యుత్తమ ర్యాంకును సాధించగా, ఐఐఎం బెంగళూరు, ఐఐఎం కోజికోడ్‌ తర్వాతి స్థానాల్లో నిలిచాయి. బెస్ట్‌ లా ఇన్‌స్టిట్యూట్‌ విభాగంలో బెంగళూరులోని నేషనల్‌ లా స్కూల్‌ మొదటి స్థానంలో నిలిచింది.</p>\n\n\n\n<p>మెడికల్‌ విభాగంలో ఎయిమ్స్‌ ఢిల్లీ మొదటి ర్యాంకు పొందగా, డెంటల్‌ విభాగంలో చెన్నైలోని సవీత ఇన్‌స్టిట్యూట్‌ ఆఫ్‌ మెడికల్‌ అండ్‌ టెక్నికల్‌ సైన్సెస్‌ అత్యుత్తమ సంస్థగా నిలిచింది.</p>\n\n\n\n<p>ఉత్తమ రాష్ట్ర ప్రభుత్వ యూనివర్శిటీగా  అన్నా యూనివర్శిటీ, చెన్నై మొదటి స్థానంలో నిలవగా, కోల్‌కతాలోని జాదవ్‌పూర్‌ యూనివర్శిటీ, పూణెలోని సావిత్రీబాయి పూలె పూణె యూనివర్శిటీ తరువాతి ర్యాంకులు పొందాయి.</p>\n\n\n\n<p>అత్యుత్తమ ఓపెన్‌ యూనివర్శిటీగా ఇందిరాగాంధీ నేషనల్‌ ఓపెన్‌ యూనివర్శిటీ (ఇగ్నో) గుర్తింపు పొందగా, పూణెలోని సింయాసిస్‌ స్కూల్‌ ఆఫ్‌ కమ్యూనికేషన్స్‌ బెస్ట్‌ స్కిల్స్‌ యూనివర్శిటీగా గుర్తింపు పొందింది.</p>\n","originalUrl":"https://tattvanews.com/20547/13/08/2024/","hasAudio":false,"hasInfographics":false}