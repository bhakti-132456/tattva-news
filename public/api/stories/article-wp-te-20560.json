{"id":"wp-te-20560","wp_id":20560,"type":"standard","category":"World","language":"te","title":"￼అగ్రిగోల్డ్‌ భూముల వ్యవహారంలో జోగి రమేశ్‌ కుమారుడు అరెస్ట్‌","excerpt":"అగ్రిగోల్డ్‌ భూముల వ్యవహారంలో ఏపీ మాజీ మంత్రి, వైసీపీ నేత జోగి రమేష్  కుమారుడు జోగి రాజీవ్‌ ను ఏసీబీ అధికారులు అదుపులోకి తీసుకున్నారు. అతడిపై అంబాపురం అగ్రిగోల్డ్ భూముల వ్యవహారంలో అక్రమాలకు పాల్పడ్డారనే ఆరోపణలు ఉన్నాయి. ఈ కేసులో రాజీవ్‌ ఏ1గా ఉన్నారు. ఈ నేపథ్యంలో అతడిని అరెస్ట్‌ చేశారు.  తాజా పరిణామాల నేపథ్యంలో జోగి రాజీవ్‌ మీడియాతో మాట్లాడుతూ అగ్రిగోల్డ్‌ భూముల క్రయ విక్రయాల్లో ఎలాంటి గోల్‌మాల్‌ జరగలేదని అన్నారు. ప్రభుత్వం కక్షసాధింపు చర్యలకు","author":"Tattva News Team","time":"14/8/2024","image":"https://tattvanews.com/wp-content/uploads/2024/08/Jogi-Rajiv.webp","readTime":"5 min read","contentHTML":"\n<p>అగ్రిగోల్డ్‌ భూముల వ్యవహారంలో ఏపీ మాజీ మంత్రి, వైసీపీ నేత జోగి రమేష్  కుమారుడు జోగి రాజీవ్‌ ను ఏసీబీ అధికారులు అదుపులోకి తీసుకున్నారు. అతడిపై అంబాపురం అగ్రిగోల్డ్ భూముల వ్యవహారంలో అక్రమాలకు పాల్పడ్డారనే ఆరోపణలు ఉన్నాయి. ఈ కేసులో రాజీవ్‌ ఏ1గా ఉన్నారు. ఈ నేపథ్యంలో అతడిని అరెస్ట్‌ చేశారు. </p>\n\n\n\n<p>తాజా పరిణామాల నేపథ్యంలో జోగి రాజీవ్‌ మీడియాతో మాట్లాడుతూ అగ్రిగోల్డ్‌ భూముల క్రయ విక్రయాల్లో ఎలాంటి గోల్‌మాల్‌ జరగలేదని అన్నారు. ప్రభుత్వం కక్షసాధింపు చర్యలకు పాల్పడుతోందని ఆరోపించారు. తన తండ్రిపై కక్షతోనే తనను అరెస్ట్‌ చేశారని విమర్శించారు.  ఈ కేసులో జోగి రమేశ్‌ ఇంటిపై ఏబీసీ అధికారులు మంగళవారం ఉదయం దాడి చేశారు. </p>\n\n\n\n<p>ఎన్టీఆర్‌ జిల్లా ఇబ్రహీంపట్నంలోని ఆయన నివాసంలో మంగళవారం ఉదయం 5 గంటల నుంచి 15 మంది అధికారులు సోదాలు చేశారు. అగ్రిగోల్డ్ భూముల వ్యవహారంపై ఏసీబీ అధికారులు తనిఖీలు చేస్తున్నట్లు సమాచారం. సీఐడీ జప్తులో ఉన్న అగ్రిగోల్డ్ భూములు కోనుగోలు చేసి విక్రయించినట్లు గుర్తించినట్లు తెలుస్తున్నది.</p>\n\n\n\n<p>విజయవాడ రూరల్‌ అంబాపురంలో సర్వే నెంబర్లు మార్చేసి, అగ్రిగోల్డ్‌ భూమిని రిజిస్ట్రేషన్‌ చేసుకున్నారని ఆరోపణలు వచ్చాయి. అగ్రిగోల్డ్‌ భూముల వ్యవహారంలోనే ఆయనపై ఏసీబీకి ఫిర్యాదులు అందాయి. ఈ కేసులో ఏ1, ఏ2గా ఉన్న జోగి రమేశ్‌ కుటుంబసభ్యులు ఉండగా, పలువురు ప్రభుత్వ ఉద్యోగులు కూడా నిందితులుగా ఉన్నట్లు తెలుస్తున్నది. </p>\n\n\n\n<p>మొత్తం 9మందిపై సీఐడీ కేసులు నమోదు చేసింది. ఈ నేపథ్యంలో దీనికి సంబంధించిన రికార్డులు, డాక్యుమెంట్లను ఏసీబీ అధికారులు పరిశీలిస్తున్నారు. కాగా, గతంలో చంద్రబాబు నివాసంపై దాడి కేసుతోపాటు అగ్రిగోల్డ్ భూవివాదం విషయంలోనూ జోగి రమేష్‌పై కేసులు ఉన్నాయి. భూ వివాదంపై గత నెలలోనే డీజీపీ విచారణకు ఆదేశించారు. ఈ నేపథ్యంలోనే ఏసీబీ అధికారులు రంగంలోకి దిగినట్టు తెలుస్తున్నది.</p>\n","originalUrl":"https://tattvanews.com/20560/14/08/2024/","hasAudio":false,"hasInfographics":false}