{"id":"wp-te-19525","wp_id":19525,"type":"standard","category":"World","language":"te","title":"భారత సైన్యం అమ్ములపొదిలో మరో ఆయుధం ‘నాగాస్త్ర-1’ డ్రోన్‌","excerpt":"భారత సైన్యం అమ్ముల పొదిలోకి మరో ఆయుధం వచ్చి చేరింది. స్వదేశీయంగా అభివృద్ధి చేసిన బాంబింగ్‌ డ్రోన్‌ ఇండియన్‌ ఆర్మీకి అందుబాటులోకి వచ్చింది. భారత సైన్యం మొత్తం 480 నాగాస్త్ర-1 డ్రోన్‌ల తయారీ కోసం నాగ్‌పూర్‌లోని సోలార్ ఇండస్ట్రీస్‌కు ఆర్డర్ ఇచ్చింది. ఈ మేరకు సోలార్‌ ఇండస్ట్రీస్‌ కంపెనీ నాగాస్త్ర-1 ను సిద్ధం చేసి భారత సైన్యానికి అందజేసింది. స్వదేశీ లాటరింగ్ మందుగుండు డ్రోన్ ‘నాగాస్త్ర-1’ ఇళ్లలోకి ప్రవేశించి కూడా శత్రువులపై దాడి చేయగలదు. శత్రువును చేరి","author":"Tattva News Team","time":"15/6/2024","image":"https://tattvanews.com/wp-content/uploads/2024/06/Nagastra-1.webp","readTime":"5 min read","contentHTML":"\n<p>భారత సైన్యం అమ్ముల పొదిలోకి మరో ఆయుధం వచ్చి చేరింది. స్వదేశీయంగా అభివృద్ధి చేసిన బాంబింగ్‌ డ్రోన్‌ ఇండియన్‌ ఆర్మీకి అందుబాటులోకి వచ్చింది. భారత సైన్యం మొత్తం 480 నాగాస్త్ర-1 డ్రోన్‌ల తయారీ కోసం నాగ్‌పూర్‌లోని సోలార్ ఇండస్ట్రీస్‌కు ఆర్డర్ ఇచ్చింది. ఈ మేరకు సోలార్‌ ఇండస్ట్రీస్‌ కంపెనీ నాగాస్త్ర-1 ను సిద్ధం చేసి భారత సైన్యానికి అందజేసింది.</p>\n\n\n\n<p>స్వదేశీ లాటరింగ్ మందుగుండు డ్రోన్ ‘నాగాస్త్ర-1’ ఇళ్లలోకి ప్రవేశించి కూడా శత్రువులపై దాడి చేయగలదు. శత్రువును చేరి ఈ డ్రోన్‌ పేలిపోతుంది. అందుకే దీన్ని ఆత్మాహుతి డ్రోన్ అని కూడా అంటారు. అత్యవసర సేకరణ అధికారాల కింద భారత సైన్యం నాగ్‌పూర్‌లోని ‘సోలార్ ఇండస్ట్రీస్ ఎకనామిక్స్ ఎక్స్‌ప్లోజివ్స్ లిమిటెడ్ కంపెనీకి ఈ డ్రోన్‌ల కోసం ఆర్డర్‌ ఇచ్చింది. </p>\n\n\n\n<p>ఈ డ్రోన్‌ పనితీరును శుక్రవారం విజయవంతంగా పరీక్షించారు. సైనిక భాషలో ఈ నాగాస్త్ర డ్రోన్‌లను లాటరింగ్ మందుగుండు సామగ్రి అంటారు.  నాగాస్త్ర-1ను భూమి నుంచి సులభంగా ప్రయోగించవచ్చు. ఇది 1.5 కిలోల పేలుడు వార్‌హెడ్‌ను మోసుకెళ్లగలదు. ఇది లక్ష్యాలను పర్యవేక్షించి దాడి చేయగలదు. </p>\n\n\n\n<p>టెర్రరిస్ట్ లాంచ్ ప్యాడ్లను, చొరబాటుదారులను, శత్రు శిక్షణా శిబిరాలను ఈ డ్రోన్‌ ద్వారా చేయవచ్చు. నాగాస్త్ర-1 సూసైడ్ డ్రోన్ కేటగిరీలోకి వస్తుంది. జీపీఎస్‌తో కూడిన ఈ డ్రోన్.. ఇచ్చిన లక్ష్యాన్ని రెండు మీటర్ల కచ్చితత్వంతో ఛేదించగలుగుతుంది. ఈ డ్రోన్ బరువు తొమ్మిది కిలోలు. దీని మ్యాన్ ఇన్ లూప్ పరిధి 15 కిలోమీటర్లు.</p>\n\n\n\n<p>రక్షణ రంగంలో ‘మేక్-ఇన్-ఇండియా’ కింద భారత సైన్యం 480 నాగాస్త్ర-1 డ్రోన్‌లను ఆర్డర్ చేసింది. ఈ సూసైడ్ డ్రోన్‌లు శత్రు లక్ష్యాలపై కచ్చితంగా దాడి చేయగలవు. ఈ 480 డ్రోన్‌ల కోసం భారత సైన్యం, సోలార్‌ ఇండస్ట్రీస్‌ మధ్య జరిగిన ఒప్పందం విలువ దాదాపు రూ.300 కోట్లు ఉంటుంది. ఇప్పటివరకు ఇలాంటి డ్రోన్‌లను విదేశాల నుంచి కొనుగోలు చేయాల్సి వచ్చేంది. తొలిసారి స్వదేశీ కంపెనీ వీటిని తయారుచేసింది.</p>\n\n\n\n<p><a href=\"https://telugu.hindustantimes.com/cricket/ipl\" target=\"_blank\" rel=\"noreferrer noopener\"></a></p>\n","originalUrl":"https://tattvanews.com/19525/15/06/2024/","hasAudio":false,"hasInfographics":false}