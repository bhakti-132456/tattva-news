{"id":"wp-te-20055","wp_id":20055,"type":"standard","category":"World","language":"te","title":"డ్రగ్స్ కేసులో  ర‌కుల్ ప్రీత్ సింగ్ సోదరుడు","excerpt":"ప్రముఖ సినీ నటి ర‌కుల్ ప్రీత్ సింగ్ సోదరుడు అమ‌న్ ప్రీత్ సింగ్‌ ను డ్రగ్స్‌ సేవిస్తుండగా హైదరాబాద్‌ పోలీసులు అదుపులోకి తీసుకున్నారు. ఈ విషయమై రాజేంద్రనగర్‌ డీసీపీ శ్రీనివాస్‌ మీడియాతో మాట్లాడుతూ అమన్‌ ప్రీత్ సింగ్‌కు టెస్టుల్లో పాజిటివ్‌గా నిర్దారణ అయిందని పేర్కొన్నారు. ఈ కేసులో అమన్‌ ప్రీత్‌ సింగ్‌ను వినియోగదారుడిగానే విచారిస్తున్నామని తెలిపారు. డ్రగ్స్‌కేసులో ఐదుగురిని అరెస్ట్‌ చేశామని, పరారీలో మరో ఇద్దరున్నారని చెప్పారు. పరారీలో ఉన్నవారిలో కీలక సూత్రధారి నైజీరియన్‌ అని తెలిపారు.","author":"Tattva News Team","time":"16/7/2024","image":"https://tattvanews.com/wp-content/uploads/2024/07/Rakul.jpg","readTime":"5 min read","contentHTML":"\n<p>ప్రముఖ సినీ నటి ర‌కుల్ ప్రీత్ సింగ్ సోదరుడు అమ‌న్ ప్రీత్ సింగ్‌ ను డ్రగ్స్‌ సేవిస్తుండగా హైదరాబాద్‌ పోలీసులు అదుపులోకి తీసుకున్నారు. ఈ విషయమై రాజేంద్రనగర్‌ డీసీపీ శ్రీనివాస్‌ మీడియాతో మాట్లాడుతూ అమన్‌ ప్రీత్ సింగ్‌కు టెస్టుల్లో పాజిటివ్‌గా నిర్దారణ అయిందని పేర్కొన్నారు. ఈ కేసులో అమన్‌ ప్రీత్‌ సింగ్‌ను వినియోగదారుడిగానే విచారిస్తున్నామని తెలిపారు.</p>\n\n\n\n<p>డ్రగ్స్‌కేసులో ఐదుగురిని అరెస్ట్‌ చేశామని, పరారీలో మరో ఇద్దరున్నారని చెప్పారు. పరారీలో ఉన్నవారిలో కీలక సూత్రధారి నైజీరియన్‌ అని తెలిపారు. డ్రగ్స్‌ వ్యాపారంలో ఓనౌహది కీలక పాత్ర అని పేర్కొన్నారు. ఓనౌహ నైజీరియా నుంచి హైదరాబాద్‌కు వస్తోంది. డ్రగ్స్‌ సరఫరాలో ఓ కొరియోగ్రఫర్ కూడా ఉన్నారు. </p>\n\n\n\n<p>డ్రగ్స్‌ తీసుకుంటున్న ఐదుగురి నుంచి శాంపిల్స్‌ తీసుకున్నాం. 2 పాస్‌పోర్టులు, 10 సెల్‌ఫోన్లు, 2 బైకులు సీజ్‌ చేశామని సీపీ శ్రీనివాస్‌ చెప్పారు.  యాంటీ నార్కోటిక్ బ్యూరో యాక్టివ్‌గా ఉందని.. డ్రగ్‌ పెడ్లర్లకు సంబంధించిన సమాచారం అందిస్తే.. వారి పేర్లు గోప్యంగా ఉంచుతామని స్పష్టం చేశారు.</p>\n\n\n\n<p> డ్రగ్స్‌ ఫ్రీ సిటీ కోసం ప్రజలు సహకరించాలని డీసీపీ విజ్ఞప్తి చేశారు. డ్రగ్స్ సరఫరా చేస్తున్నట్లు స‌మాచారం అందుకున్న రాజేంద్రనగర్‌ పోలీసులు ముంబై నుంచి హైద‌రాబాద్‌కు వ‌చ్చిన గ్యాంగ్‌ను త‌నిఖీ చేయగా.. రూ.2 కోట్ల విలువైన 200 గ్రాముల కొకైన్ ల‌భ్యమైంది.</p>\n","originalUrl":"https://tattvanews.com/20055/16/07/2024/","hasAudio":false,"hasInfographics":false}