{"id":"wp-te-19760","wp_id":19760,"type":"standard","category":"World","language":"te","title":"ఇంగ్లాండ్ ను చిత్తు చేసి ఫైనల్​కు చేరిన టీమ్​ఇండియా","excerpt":"2022 టీ20 వరల్డ్ కప్​ సెమీ ఫైనల్​లో తమ జట్టును మట్టికరిపించిన ఇంగ్లాండ్​ టీమ్​పై ప్రతీకారం తీర్చుకుంది టీమ్​ఇండియా. అప్పుడు సెమీ పోరులో ఇంగ్లాండ్‌కు 169 పరుగుల లక్ష్యాన్ని నిర్దేశిస్తే ఒక్క వికెట్‌ కూడా కోల్పోకుండా కేవలం 16 ఓవర్లలోనే లక్ష్యాన్ని ఛేదించి టీమ్​ఇండియాకు ఘోర పరాజయాన్ని మిగిల్చింది ప్రత్యర్థి​ జట్టు. కానీ ఇప్పుడు మళ్లీ అదే పొట్టి ప్రపంచకప్​ సెమీస్​లో టీమ్​ఇండియాపై చిత్తుగా ఓడింది. ఈ సారి లక్ష్యం 172. అయితే టీమ్​ఇండియా బౌలర్లు రెచ్చిపోయి","author":"Tattva News Team","time":"28/6/2024","image":"https://tattvanews.com/wp-content/uploads/2024/06/India.jpg","readTime":"5 min read","contentHTML":"\n<p>2022 టీ20 వరల్డ్ కప్​ సెమీ ఫైనల్​లో తమ జట్టును మట్టికరిపించిన ఇంగ్లాండ్​ టీమ్​పై ప్రతీకారం తీర్చుకుంది టీమ్​ఇండియా. అప్పుడు సెమీ పోరులో ఇంగ్లాండ్‌కు 169 పరుగుల లక్ష్యాన్ని నిర్దేశిస్తే ఒక్క వికెట్‌ కూడా కోల్పోకుండా కేవలం 16 ఓవర్లలోనే లక్ష్యాన్ని ఛేదించి టీమ్​ఇండియాకు ఘోర పరాజయాన్ని మిగిల్చింది ప్రత్యర్థి​ జట్టు.</p>\n\n\n\n<p>కానీ ఇప్పుడు మళ్లీ అదే పొట్టి ప్రపంచకప్​ సెమీస్​లో టీమ్​ఇండియాపై చిత్తుగా ఓడింది. ఈ సారి లక్ష్యం 172. అయితే టీమ్​ఇండియా బౌలర్లు రెచ్చిపోయి బౌలింగ్​ చేశారు. దీంతో ఇంగ్లాండ్‌ పప్పులుడకలేదు. బట్లర్‌ సేనను కేవలం 103 పరుగులకే కుప్పకూల్చేసి ఫైనల్​కు దూసుకెళ్లారు మనోళ్లు. ఇక టైటిల్ పోరు కోసం శనివారం(జూన్ 29) దక్షిణాఫ్రికాతో తలపడనున్నారు.</p>\n\n\n\n<p>వర్షం వల్ల ఆలస్యంగా మొదలైందీ మ్యాచ్​. అనంతరం మధ్యలోనూ అంతరాయం కలిగించింది. కానీ ఈ పోరులో టీమ్​ఇండియా స్ఫూర్తిదాయక ప్రదర్శన చేసి 68 పరుగుల తేడాతో ఇంగ్లీష్ జట్టును చిత్తుగా ఓడించింది. మొదట బ్యాటింగ్​కు దిగిన భారత జట్టు 20 ఓవర్లలో 7 వికెట్ల నష్టానికి 171 పరుగులు చేసింది. </p>\n\n\n\n<p>ఫామ్‌ను కొనసాగించిన రోహిత్‌ శర్మ(39 బంతుల్లో 6×4, 2×6 సాయంతో 57 పరుగులు) కెప్టెన్‌ ఇన్నింగ్స్‌ ఆడాడు. సూర్యకుమార్‌ యాదవ్‌ (36 బంతుల్లో 4×4, 2×6 సాయంతో 47 పరుగులు) కూడా మంచి ప్రదర్శన చేశాడు. </p>\n\n\n\n<p>హార్దిక్‌ పాండ్య (13 బంతుల్లో 2 సిక్స్‌లు, 1 ఫోర్‌ సాయంతో 23), జడేజా (9 బంతుల్లో 2 ఫోర్లు సాయంతో 17*) పరుగులు చేశారు. విరాట్‌ కోహ్లీ (9), రిషబ్‌ పంత్‌ (4) నిరాశపరిచారు. ఇంగ్లాండ్‌ బౌలర్లలో క్రిస్‌ జోర్డాన్‌ (3/37), అడిల్‌ రషీద్‌ (1/25), రీస్‌ టాప్లీ (1/25) వికెట్లు తీశారు.</p>\n\n\n\n<p>అనంతరం లక్ష్య ఛేదనలో స్పిన్నర్లు కుల్‌దీప్‌ యాదవ్‌ (3/19), అక్షర్‌ పటేల్‌ (3/23) విజృంభించడం వల్ల ఇంగ్లాండ్‌ 16.4 ఓవర్లలో 103 పరుగులకే కుప్పకూలింది. కెప్టెన్ జోస్ బట్లర్ (23), హ్యారీ బ్రూక్ (25), జోఫ్రా ఆర్చర్ (21) ఫర్వాలేదనిపించారు. </p>\n\n\n\n<p>మిగతా బ్యాటర్లు విఫలమయ్యారు. ఆల్‌రౌండర్ అక్షర్ పటేల్‌కు ప్లేయర్‌ ఆఫ్‌ ది మ్యాచ్ అవార్డు దక్కింది. అక్షర్ బౌలింగ్‌లో ఇంగ్లాండ్‌ ప్లేయర్​ మొయిన్‌ అలీని రిషభ్ పంత్ స్టంపౌట్‌ చేయడం మ్యాచ్​కు హైలైట్‌గా నిలిచిందనే చెప్పాలి.</p>\n","originalUrl":"https://tattvanews.com/19760/28/06/2024/","hasAudio":false,"hasInfographics":false}