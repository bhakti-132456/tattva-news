{"id":"wp-te-18454","wp_id":18454,"type":"standard","category":"World","language":"te","title":"బెంగాల్ గవర్నర్ పర్యటనకు ఈసీ అడ్డు","excerpt":"పశ్చిమ బెంగాల్‌ గవర్నర్‌ సీవీ ఆనంద బోస్‌ ప్రతిపాదించిన కూచ్ బెహర్ పర్యటననను రద్దు చేసుకోవాలని ఎన్నికల కమిషన్‌ (ఈసీ) సూచించింది. ఈ నెల 18, 19 తేదీల్లో తలపెట్టిన ఆయన పర్యటన మోడల్ కోడ్‌ను ఉల్లంఘించినట్లువుతుందని తెలిపింది.  ఎన్నికల ప్రక్రియలో గవర్నర్ జోక్యం చేసుకుంటున్నారని, అందుకే కూచ్ బెహర్‌ను సందర్శిస్తున్నారని బెంగాల్‌లో అధికారంలో ఉన్న తృణమూల్ కాంగ్రెస్ (టీఎంసీ) ఆరోపించింది. ఈ నేపథ్యంలో గవర్నర్‌ అక్కడ పర్యటించకుండా అడ్డుకోవాలని కోరుతూ ఈసీకి లేఖ రాసింది. స్పందించిన","author":"Tattva News Team","time":"18/4/2024","image":"https://tattvanews.com/wp-content/uploads/2024/04/Bengal-Governor.jpg","readTime":"5 min read","contentHTML":"\n<p>పశ్చిమ బెంగాల్‌ గవర్నర్‌ సీవీ ఆనంద బోస్‌ ప్రతిపాదించిన కూచ్ బెహర్ పర్యటననను రద్దు చేసుకోవాలని ఎన్నికల కమిషన్‌ (ఈసీ) సూచించింది. ఈ నెల 18, 19 తేదీల్లో తలపెట్టిన ఆయన పర్యటన మోడల్ కోడ్‌ను ఉల్లంఘించినట్లువుతుందని తెలిపింది. </p>\n\n\n\n<p>ఎన్నికల ప్రక్రియలో గవర్నర్ జోక్యం చేసుకుంటున్నారని, అందుకే కూచ్ బెహర్‌ను సందర్శిస్తున్నారని బెంగాల్‌లో అధికారంలో ఉన్న తృణమూల్ కాంగ్రెస్ (టీఎంసీ) ఆరోపించింది. ఈ నేపథ్యంలో గవర్నర్‌ అక్కడ పర్యటించకుండా అడ్డుకోవాలని కోరుతూ ఈసీకి లేఖ రాసింది. స్పందించిన ఈసీ ఈ నెల 18, 19 తేదీల్లో కూచ్ బెహర్‌లో పర్యటించవద్దని గవర్నర్‌కు సూచించింది.</p>\n\n\n\n<p>లోక్‌సభ ఎన్నికల మొదటి దశ పోలింగ్ ఏప్రిల్‌ 19న జరుగనున్నది. దీంతో బుధవారం సాయంత్రంతో ఆయా నియోజకవర్గాల్లో ఎన్నికల ప్రచారం ముగిసింది. అలాగే 48 గంటలపాటు సైలెంట్‌ సమయాన్ని పాటించాల్సి ఉంటుంది. నియోజకవర్గంలో ఓటర్లు కాని వీఐపీలు, నాయకులు ఆ ప్రాంతాన్ని వీడాల్సి ఉంటుంది. </p>\n\n\n\n<p>స్వేచ్ఛగా, నిష్పక్షపాతంగా ఎన్నికలు నిర్వహించడంతోపాటు వీఐపీల భద్రత కోసం పోలీసులు, భద్రతా సిబ్బందిపై అదనపు పనిభారం పడకుండా ఉండేందుకు ఈ నియమం పాటిస్తున్నట్లు ఈసీ పేర్కొంది. ఈ నేపథ్యంలో కూచ్ బెహర్ పర్యటనను బెంగాల్‌ గవర్నర్‌ రద్దు చేసుకోవాలని కోరుతూ ఉత్తర్వులు జారీ చేసింది.</p>\n","originalUrl":"https://tattvanews.com/18454/18/04/2024/","hasAudio":false,"hasInfographics":false}