{"id":"wp-te-20694","wp_id":20694,"type":"standard","category":"World","language":"te","title":"రాబోయే ఐదేళ్లలో 70 ఉపగ్రహాల ప్రయోగం","excerpt":"రాబోయే ఐదేళ్లలో 70 ఉపగ్రహాలను ప్రయోగించే యోచనలో ఉన్నామని భారతీయ అంతరిక్ష పరిశోధనా సంస్థ చైర్మన్‌ డాక్టర్‌ ఎస్‌ సోమ్‌నాథ్‌ వెల్లడించారు. ఇందులో చంద్రయాన్‌-4, చంద్రయాన్‌-5 మిషన్స్‌ సైతం ఉన్నాయని తెలిపారు. వీటి డిజైన్‌ ఇప్పటికే సిద్ధమైందని.. కేంద్రం అనుమతి కోసం చేస్తున్నామని తెలిపారు.  చంద్రయాన్‌-4లో చంద్రుడి ఉపరితలంపై నుంచి రాళ్లు, మట్టి నమూనాలను తీసుకురానున్నట్లు తెలిపారు. చంద్రుడిపై సాఫ్ట్‌ ల్యాండింగ్‌ చేయాల్సి ఉంటుందని చెప్పారు. ఈ మిషన్‌లో స్పేస్‌ డాకింగ్‌ ఓ భాగమని వివరించారు. మిషన్‌లో","author":"Tattva News Team","time":"22/8/2024","image":"https://tattvanews.com/wp-content/uploads/2024/08/Somanath.jpg","readTime":"5 min read","contentHTML":"\n<p>రాబోయే ఐదేళ్లలో 70 ఉపగ్రహాలను ప్రయోగించే యోచనలో ఉన్నామని భారతీయ అంతరిక్ష పరిశోధనా సంస్థ చైర్మన్‌ డాక్టర్‌ ఎస్‌ సోమ్‌నాథ్‌ వెల్లడించారు. ఇందులో చంద్రయాన్‌-4, చంద్రయాన్‌-5 మిషన్స్‌ సైతం ఉన్నాయని తెలిపారు. వీటి డిజైన్‌ ఇప్పటికే సిద్ధమైందని.. కేంద్రం అనుమతి కోసం చేస్తున్నామని తెలిపారు.</p>\n\n\n\n<p> చంద్రయాన్‌-4లో చంద్రుడి ఉపరితలంపై నుంచి రాళ్లు, మట్టి నమూనాలను తీసుకురానున్నట్లు తెలిపారు. చంద్రుడిపై సాఫ్ట్‌ ల్యాండింగ్‌ చేయాల్సి ఉంటుందని చెప్పారు. ఈ మిషన్‌లో స్పేస్‌ డాకింగ్‌ ఓ భాగమని వివరించారు. మిషన్‌లో పలు దశల్లో రాకెట్ల పలు భాగాలను నింగిలోకి పంపి.. ఆ తర్వాత వాటిని స్పేస్‌లోనే జతచేస్తారు.</p>\n\n\n\n<p>ఇండియన్ స్పేస్ అసోసియేషన్‌కు చెందిన ఆల్ ఇండియా కౌన్సిల్ ఫర్ టెక్నికల్ ఎడ్యుకేషన్ కార్యక్రమంలో పాల్గొన్న సందర్భంగా డాక్టర్ సోమనాథ్ మీడియాతో మాట్లాడారు. చంద్రయాన్-3 తర్వాత చంద్రుడిపైకి ఎన్నో మిషన్లు చేపట్టనున్నట్లు తెలిపారు. 2028లో చంద్రయాన్-4ని ప్రయోగించనున్నట్లు తెలిపారు. </p>\n\n\n\n<p>ఐదేళ్లలో ఇస్రో ప్రయోగించనున్న 70 ఉపగ్రహాల్లో దిగువ కక్ష్యలో ఉంచే ఉపగ్రహాలు ఉన్నాయని చెప్పారు. నాలుగు ఉపగ్రహాలు ప్రాంతీయ నావిగేషన్ సిస్టమ్‌వి సైతం ఉంటాయని తెలిపారు. పది కంపెనీలు చిన్న శాటిలైట్ లాంచ్ వెహికల్స్ నిర్మాణంలో ఆసక్తిని కనబరిచాయని పేర్కొన్నారు. </p>\n\n\n\n<p>ఇందులో కొన్ని సాంకేతికత బదిలీకి బిడ్డర్లుగా ఎంపిక చేసినట్లు తెలిపారు. రెండేళ్ల వ్యవధిలో ఇస్రో సహాయంతో రెండు ఎస్‌ఎస్‌ఎల్‌వీలను అభివృద్ధి చేస్తారని, ఆపై చిన్న ఉపగ్రహాలను తక్కువ భూమి కక్ష్యలోకి ప్రవేశపెట్టడానికి రాకెట్‌ను రూపొందించే పనిలో నిమగ్నమవుతారని ఇస్రో చీఫ్‌ వివరించారు.</p>\n","originalUrl":"https://tattvanews.com/20694/22/08/2024/","hasAudio":false,"hasInfographics":false}