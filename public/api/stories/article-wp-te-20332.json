{"id":"wp-te-20332","wp_id":20332,"type":"standard","category":"World","language":"te","title":"యూపీఎస్సీ చైర్‌ప‌ర్స‌న్‌గా ప్రీతి సుద‌న్‌","excerpt":"కేంద్ర ఆరోగ్య శాఖ మాజీ కార్య‌ద‌ర్శి ప్రీతి సుద‌న్‌..  యూనియ‌న్ ప‌బ్లిక్ స‌ర్వీస్ క‌మీష‌న్ చైర్‌ప‌ర్స‌న్‌గా బాధ్య‌త‌లు స్వీక‌రించనున్నారు. ఆగ‌స్టు ఒక‌టో తేదీన‌, రాజ్యాంగంలోని ఆర్టిక‌ల్ 316ఏ ప్ర‌కారం ఆమె బాధ్య‌త‌లు స్వీక‌రిస్తార‌ని ఓ ప్ర‌భుత్వ అధికారి పేర్కొన్నారు. ప్ర‌స్తుతం యూపీఎస్సీ క‌మీష‌న్‌లో స‌భ్యురాలిగా ఉన్నారు.  కొన్ని రోజుల క్రితం వ్య‌క్తిగ‌త కార‌ణాల వ‌ల్ల మ‌నోజ్ సోని రాజీనామా చేసిన విష‌యం తెలిసిందే. ఆయ‌న స్థానంలో ప్రీతి సుద‌న్ ఆ బాధ్య‌త‌లు స్వీక‌రించ‌నున్నారు.  1983 బ్యాచ్‌కు చెందిన","author":"Tattva News Team","time":"31/7/2024","image":"https://tattvanews.com/wp-content/uploads/2024/07/Preeti1.webp","readTime":"5 min read","contentHTML":"\n<p>కేంద్ర ఆరోగ్య శాఖ మాజీ కార్య‌ద‌ర్శి ప్రీతి సుద‌న్‌..  యూనియ‌న్ ప‌బ్లిక్ స‌ర్వీస్ క‌మీష‌న్ చైర్‌ప‌ర్స‌న్‌గా బాధ్య‌త‌లు స్వీక‌రించనున్నారు. ఆగ‌స్టు ఒక‌టో తేదీన‌, రాజ్యాంగంలోని ఆర్టిక‌ల్ 316ఏ ప్ర‌కారం ఆమె బాధ్య‌త‌లు స్వీక‌రిస్తార‌ని ఓ ప్ర‌భుత్వ అధికారి పేర్కొన్నారు. ప్ర‌స్తుతం యూపీఎస్సీ క‌మీష‌న్‌లో స‌భ్యురాలిగా ఉన్నారు. </p>\n\n\n\n<p>కొన్ని రోజుల క్రితం వ్య‌క్తిగ‌త కార‌ణాల వ‌ల్ల మ‌నోజ్ సోని రాజీనామా చేసిన విష‌యం తెలిసిందే. ఆయ‌న స్థానంలో ప్రీతి సుద‌న్ ఆ బాధ్య‌త‌లు స్వీక‌రించ‌నున్నారు.  1983 బ్యాచ్‌కు చెందిన ఐఏఎస్ ఆఫీస‌ర్ ఆమె. ఏపీ క్యాడ‌ర్‌కు చెందిన ఆమె.. 2020 జూలైలో కేంద్ర ఆరోగ్య‌శాఖ కార్య‌ద‌ర్శిగా రిటైర్ అయ్యారు. </p>\n\n\n\n<p>ఫుడ్ అండ్ ప‌బ్లిక్ డిస్ట్రిబూష‌న్ డిపార్ట్‌మెంట్ కార్య‌ద‌ర్శిగా, మ‌హిళా, శిశు అభివృద్ధి, ర‌క్ష‌ణ శాఖ‌ల్లో కార్య‌ద‌ర్శిగా చేశారు. ఆర్థిక‌శాస్త్రంలో ఆమె ఎంఫిల్ చేశారు. సోష‌ల్ పాల‌సీ అండ్ ప్లానింగ్‌లో ఎంఎస్సీ చ‌దివారు. రెండు కీల‌క‌మైన కేంద్ర ప‌థ‌కాల‌ను ఆమె రూప‌క‌ల్ప‌న చేశారు. </p>\n\n\n\n<p>బేటీ బ‌చావో, బేటీ ప‌డావోతో పాటు ఆయుష్మాన్ భార‌త్ స్కీమ్‌ల‌కు తుదిరూపు ఇచ్చింది ఈమే. నేష‌న‌ల్ మెడిక‌ల్ క‌మీష‌న్‌, అలైడ్ హెల్త్ ప్రొఫెష‌న‌ల్స్ క‌మీష‌న్‌, ఈ-సిగ‌రెట్ల నిషేధంపై చ‌ట్టాల‌ను రూపొందించారు.</p>\n\n\n\n<p>వ‌ర‌ల్డ్ బ్యాంకు వ‌ద్ద క‌న్స‌ల్టెంట్‌గా చేసిన‌ట్లు యూపీఎస్సీ వెబ్‌సైట్‌లో ఉన్న‌ది. కాప్‌-8 స‌మావేశంలో టొబాకో కంట్రోల్ నియామావ‌ళిని రూపొందించారు. ప్ర‌పంచ ఆరోగ్య సంస్థ‌లోనూ ఓ క‌మిటీ స‌భ్యురాలిగా చేశారు. ప్రీతి సుద‌న్ యూపీఎస్సీలో స‌భ్యురాలిగా 2022లో ప్ర‌మాణ స్వీకారం చేశారు. మాజీ చైర్మెన్ మ‌నోజ్ సోనీ ఆమె చేత ప్ర‌మాణం చేయించారు.</p>\n","originalUrl":"https://tattvanews.com/20332/31/07/2024/","hasAudio":false,"hasInfographics":false}