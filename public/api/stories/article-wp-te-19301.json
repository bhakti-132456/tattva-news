{"id":"wp-te-19301","wp_id":19301,"type":"standard","category":"World","language":"te","title":"￼అరుణాచల్ ప్రదేశ్ లో బిజెపి, సిక్కింలో  ఎస్​కేఎమ్  మరోసారి ఘనవిజయం","excerpt":"అరుణాచల్​ ప్రదేశ్​లో బీజేపీ,  సిక్కిం క్రాంతి కారీ మోర్చా (ఎస్​కేఎమ్)​ మారోసారి ఘనవిజయం సాధించి ప్రభుత్వాలు ఏర్పాటుకు సిద్ధమవుతున్నారు. అరుణాచల్ ప్రదేశ్ లో బీజేపీ మొత్తం 60 స్థానాల్లో 46 సీట్లలో విజయం సాధించి మ్యాజిక్​ ఫిగర్​ దాటింది. దీంతో అరుణాచల్​ ప్రదేశ్​లో బీజేపీ వరుసగా మూడోసారి ప్రభుత్వాన్ని ఏర్పాటు చేయనుంది. దీంతో పార్టీ శ్రేణులు ఈటానగర్​తో​ సహా పలు ప్రాంతాల్లో సంబరాలు జరుపుకుంటున్నారు. ఏప్రిల్ 19న మొదటి దశ లోక్​సభ ఎన్నికలతో పాటు 50 అసెంబ్లీ","author":"Tattva News Team","time":"2/6/2024","image":"https://tattvanews.com/wp-content/uploads/2024/06/Arunachal-CM.jpeg","readTime":"5 min read","contentHTML":"\n<p>అరుణాచల్​ ప్రదేశ్​లో బీజేపీ,  సిక్కిం క్రాంతి కారీ మోర్చా (ఎస్​కేఎమ్)​ మారోసారి ఘనవిజయం సాధించి ప్రభుత్వాలు ఏర్పాటుకు సిద్ధమవుతున్నారు. అరుణాచల్ ప్రదేశ్ లో బీజేపీ మొత్తం 60 స్థానాల్లో 46 సీట్లలో విజయం సాధించి మ్యాజిక్​ ఫిగర్​ దాటింది. దీంతో అరుణాచల్​ ప్రదేశ్​లో బీజేపీ వరుసగా మూడోసారి ప్రభుత్వాన్ని ఏర్పాటు చేయనుంది. దీంతో పార్టీ శ్రేణులు ఈటానగర్​తో​ సహా పలు ప్రాంతాల్లో సంబరాలు జరుపుకుంటున్నారు.</p>\n\n\n\n<p>ఏప్రిల్ 19న మొదటి దశ లోక్​సభ ఎన్నికలతో పాటు 50 అసెంబ్లీ స్థానాలకు పోలింగ్ జరిగింది. 10 స్థానాల్లో బీజేపీ ఏకగ్రీవంగా ఎన్నికైంది. వారిలో అరుణాచల్​ ప్రదేశ్​ సీఎం పెమా ఖండూ, ఉప ముఖ్యమంత్రి చౌనా మెయిన్ ఉన్నారు. మొత్తం 50 స్థానాల్లో బీజేపీ 36 స్థానాల్లో విజయం సాధించింది. ఎగ్జిట్ పోల్స్ అంచనాల ప్రకారమే అరుణాచల్​ ప్రదేశ్​లో బీజేపీ అధికారంలోకి వచ్చింది.</p>\n\n\n\n<p>నేనషల్​ పీపుల్స్​ పార్టీ(ఎన్​పీఈపీ) ఐదు స్థానాల్లో గెలుపొందింది. ఎన్​సీపీ మూడు, పీపుల్స్ పార్టీ ఆఫ్ అరుణాచల్ (పీపీఏ) రెండు, కాంగ్రెస్ ఒక స్థానంలో, స్వతంత్ర అభ్యర్థులు మూడు స్థానాలను కైవసం చేసుకున్నాయి. అరుణాచల్​ ప్రదేశ్​లో ఎన్నికల ఫలితాలు జూన్‌ 4నే వెలువడనున్నట్లు ఎన్నికల సంఘం తొలుత ప్రకటించింది. కానీ ఆదివారంతో రాష్ట్ర అసెంబ్లీ కాలపరిమితి ముగుస్తుండటం వల్ల కౌంటింగ్​ను రెండు రోజుల ముందు ఏర్పాటు చేసింది. </p>\n\n\n\n<p>సిక్కింలో ప్రేమ్​ సింగ్ తమాంగ్​ నేతృత్వంలోని ఎస్​కేెఎమ్​, ప్రభుత్వ ఏర్పాటుకు కావాల్సిన సీట్లను సొంతం చేసుకుంది. మొత్తం 32 స్థానాల్లో 31 సీట్లలో విజయం సాధించి మ్యాజిక్​ ఫిగర్​ 17ను దాటింది. రెనాక్​ స్థానం నుంచి ప్రేమ్​ సింగ్ తమాంగ్ 7000 ఓట్లకు పైగా తేడాతో గెలుపొందారు. తాను పోటీ చేసిన మరో నియోజకవర్గం సోరెంగ్ చకుంగ్​లోనూ తమాంగ్​ విజయం సాధించారు. మరోవైపు సిక్కిం మాజీ ముఖ్యమంత్రి, డెమోక్రటిక్ ఫ్రంట్ (ఎస్‌డిఎఫ్)​ అధినేత పవన్​ కుమార్​ చామ్లింగ్​ పోటీచేసిన రెండు చోట్ల కూడా ఓడిపోయారు.</p>\n\n\n\n<p>2019 అసెంబ్లీ ఎన్నికల్లో ఎస్​డీఎఫ్​, ఎస్​కేఎమ్​ హోరాహోరీగా తలపడ్డాయి. ఎస్​డీఎఫ్ 47.63 శాతం ఓట్లు సాధించి​ 15 సీట్లు గెలవగా, ఎస్​డీఎఫ్​ 47.03 శాతం ఓట్లు సాధించి​ 17 స్థానాల్లో గెలుపొంది ప్రభుత్వాన్ని ఏర్పాటు చేసింది. ఇక జాతీయ పార్టీలైన బీజేపీ, కాంగ్రెస్​తో పాటు ఇతర పార్టీలు హమ్​రో సిక్కిం పార్టీ, సిక్కిం రాజ్య మంచ్, సిక్కిం యునైటెడ్​ ఫ్రంట్,​ జై మహా భారత్​ పార్టీ ఖాతా తెరువలేకపోయాయి.</p>\n","originalUrl":"https://tattvanews.com/19301/02/06/2024/","hasAudio":false,"hasInfographics":false}