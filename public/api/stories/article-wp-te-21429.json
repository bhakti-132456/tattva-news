{"id":"wp-te-21429","wp_id":21429,"type":"standard","category":"World","language":"te","title":"మహాత్ముడికి నివాళులర్పించిన రాష్ట్రపతి ముర్ము, ప్రధాని మోదీ","excerpt":"అక్టోబర్ 2వ తేదీన జాతిపిత మహాత్మా గాంధీ జయంతి సందర్భంగా న్యూఢిల్లీలోని రాజ్‌ఘాట్‌ వద్ద బుధవారం రాష్ట్రపతి ద్రౌపది ముర్ము, ప్రధాని నరేంద్ర మోదీ, లోక్‌సభ స్పీకర్ ఓఎం బిర్లా, ఇతర ప్రముఖులు పూలమాలలు వేసి నివాళులర్పించారు. కాంగ్రెస్ నేత, లోక్‌సభలో ప్రతిపక్ష నేత రాహుల్ గాంధీ కూడా రాజ్‌ఘాట్ వద్ద గాంధీజీకి నివాళులర్పించారు. సత్యం, సామరస్యం, సమానత్వంపై ఆధారపడిన బాపు జీవితం, ఆదర్శాలు దేశ ప్రజలకు ఎల్లప్పుడూ స్ఫూర్తిగా నిలుస్తాయని ఎక్స్‌లో ప్రధాని మోదీ పేర్కొన్నారు. జాతిపితగా","author":"Tattva News Team","time":"2/10/2024","image":"https://tattvanews.com/wp-content/uploads/2024/10/Gandhi-Modi.jpg","readTime":"5 min read","contentHTML":"\n<p>అక్టోబర్ 2వ తేదీన జాతిపిత మహాత్మా గాంధీ జయంతి సందర్భంగా న్యూఢిల్లీలోని రాజ్‌ఘాట్‌ వద్ద బుధవారం రాష్ట్రపతి ద్రౌపది ముర్ము, ప్రధాని నరేంద్ర మోదీ, లోక్‌సభ స్పీకర్ ఓఎం బిర్లా, ఇతర ప్రముఖులు పూలమాలలు వేసి నివాళులర్పించారు. కాంగ్రెస్ నేత, లోక్‌సభలో ప్రతిపక్ష నేత రాహుల్ గాంధీ కూడా రాజ్‌ఘాట్ వద్ద గాంధీజీకి నివాళులర్పించారు.</p>\n\n\n\n<p>సత్యం, సామరస్యం, సమానత్వంపై ఆధారపడిన బాపు జీవితం, ఆదర్శాలు దేశ ప్రజలకు ఎల్లప్పుడూ స్ఫూర్తిగా నిలుస్తాయని ఎక్స్‌లో ప్రధాని మోదీ పేర్కొన్నారు. జాతిపితగా కీర్తించబడిన గాంధీ, సత్యం, అహింస సూత్రాలను దృఢంగా అనుసరించారని, ప్రపంచవ్యాప్తంగా రాజకీయ నాయకులు, కార్యకర్తలకు తరతరాలు స్ఫూర్తినిస్తారని అన్నారు. అలాగే ఈ రోజున జన్మించిన భారతదేశ రెండవ ప్రధాన మంత్రి లాల్ బహదూర్ శాస్త్రికి కూడా ప్రధాని మోదీ నివాళులర్పించారు.</p>\n\n\n\n<p>ఉపరాష్ట్రపతి జగ్‌దీప్‌ ధన్‌ఖడ్‌, లోక్‌సభ స్పీకర్ ఓం బిర్లా, దిల్లీ లెఫ్టినెంట్ గవర్నర్ ఎల్‌జీ సక్సేనా, దిల్లీ ముఖ్యమంత్రి ఆతిశీ, సహా పలువురు కేంద్ర మంత్రులు కూడా గాంధీజీకి, లాల్​ బహదూర్​ శాస్త్రికి ఘనంగా నివాళులు అర్పించి, ఆయన సేవలను స్మరించుకున్నారు.</p>\n","originalUrl":"https://tattvanews.com/21429/02/10/2024/","hasAudio":false,"hasInfographics":false}