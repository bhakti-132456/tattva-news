{"id":"wp-te-21268","wp_id":21268,"type":"standard","category":"World","language":"te","title":"2025 ఆస్కార్‌కు 'లాపతా లేడీస్' చిత్రం","excerpt":"బాలీవుడ్లో క్లాసిక్ హిట్గా నిలిచి మూవీ లవర్స్ను అలరించిన లాపతా లేడీస్ మూవీ ఇప్పుడు భారత్‌ తరఫున అధికారికంగా ఎంట్రీకి పంపిస్తున్నట్టు ఫిల్మ్‌ ఫెడరేషన్‌ ఆఫ్‌ ఇండియా తెలిపింది. అయితే 'ఆట్టం', 'యానిమల్‌' తదితర 29 సినిమాల లిస్టు నుంచి ఈ సినిమాను ఎంచుకున్నారని తెలిపారు. ఇటీవలే ఇదే విషయంపై ఈ మూవీ డైరెక్టర్ కిరణ్ రావ్ మాట్లాడుతూ మన దేశం తరఫున ఈ సినిమా కచ్చితంగా ఆస్కార్‌కు ఎంపికవుతుందని ఓ ఇంటర్వ్యూలో కాన్ఫిడెంట్గా చెప్పారు. \"2025లో","author":"Tattva News Team","time":"24/9/2024","image":"https://tattvanews.com/wp-content/uploads/2024/09/Laapataa-Ladies.webp","readTime":"5 min read","contentHTML":"\n<p>బాలీవుడ్లో క్లాసిక్ హిట్గా నిలిచి మూవీ లవర్స్ను అలరించిన లాపతా లేడీస్ మూవీ ఇప్పుడు భారత్‌ తరఫున అధికారికంగా ఎంట్రీకి పంపిస్తున్నట్టు ఫిల్మ్‌ ఫెడరేషన్‌ ఆఫ్‌ ఇండియా తెలిపింది. అయితే 'ఆట్టం', 'యానిమల్‌' తదితర 29 సినిమాల లిస్టు నుంచి ఈ సినిమాను ఎంచుకున్నారని తెలిపారు.</p>\n\n\n\n<p>ఇటీవలే ఇదే విషయంపై ఈ మూవీ డైరెక్టర్ కిరణ్ రావ్ మాట్లాడుతూ మన దేశం తరఫున ఈ సినిమా కచ్చితంగా ఆస్కార్‌కు ఎంపికవుతుందని ఓ ఇంటర్వ్యూలో కాన్ఫిడెంట్గా చెప్పారు. \"2025లో ఆస్కార్‌ అవార్డుల్లో భారత్‌ తరఫున అఫీిషియల్ నామినేషన్కు 'లాపతా లేడీస్‌' అర్హత సాధిస్తుందని నాకు పూర్తి నమ్మకం ఉంది. ఆస్కార్ వేదికపై ఈ సినిమా మన దేశానికి ప్రాతినిధ్యం వహించాలనేది నాతో పాటు మా టీమ్ మెంబర్స్ కోరిక. ఫిల్మ్‌ ఫెడరేషన్‌ ఆఫ్‌ ఇండియా ఈ సినిమాను ఆస్కార్‌కు పంపుతుందని నేను ఆశిస్తున్నాను\" అంటూ కిరణ్‌రావు ఓ ఇంటర్వ్యూలో చెప్పారు.</p>\n\n\n\n<p>2001 కాలం బ్యాక్డ్రాప్తో ఈ సినిమా రూపొందింది. పల్లెటూరికి చెందిన ఇద్దరు కొత్త పెళ్లి కూతుర్లు తమ అత్తారింటికి వెళ్లే సమయంలో ఓ రైలు ప్రయాణంలో అనుకోకుండా తారుమారైపోతారు. ఇది తెలియని పెళ్లికొడుకులు ఆ అమ్మాయిలను ఇంటికి తీసుకెళ్తారు. తీరా చూసుకున్నాక అసలు నిజం బయటపడుతుంది. అయితే ఈ మార్పు వల్ల ఆ ఇద్దరి అమ్మాయిల జీవితం ఎలాంటి మలుపు తిరుగుతుందనేదే మిగతా కథ.</p>\n\n\n\n<p>బాలీవుడ్ మిస్టర్ పర్ఫెక్ట్ ఆమిర్‌ ఖాన్‌ ఈ సినిమాను తన సొంత బ్యానర్పై నిర్మించారు. ఇప్పటికే ప్రశంసలతో పాటు గుర్తింపు అందుకుంది ఈ చిత్రం. గతంలోనూ టోరంటో ఇంటర్నేషనల్‌ ఫిల్మ్‌ ఫెస్టివల్‌ (టీఐఎఫ్‌ఎఫ్‌) వేడుకలో ఈ చిత్రాన్ని ప్రదర్శించగా, సుప్రీంకోర్టు 75 ఏళ్ల వేడుకలో భాగంగా అడ్మినిస్ట్రేటివ్‌ బిల్డింగ్లోనూ ఈ చిత్రాన్ని ప్రదర్శించారు. </p>\n\n\n\n<p>ఇది కాకుండా 'ఇండియ‌న్ ఫిల్మ్ ఫెస్టివ‌ల్ ఆఫ్ మెల్‌బోర్న్ (ఐఎఫ్ఎఫ్ఎం)' అవార్డుల్లోనూ లాపతా లేడీస్‌ క్రిటిక్స్‌ ఛాయిస్‌ విభాగంలో బెస్ట్‌ ఫిల్మ్‌గా అవార్డు అందుకుంది.</p>\n","originalUrl":"https://tattvanews.com/21268/24/09/2024/","hasAudio":false,"hasInfographics":false}