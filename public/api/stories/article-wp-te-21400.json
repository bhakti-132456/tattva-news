{"id":"wp-te-21400","wp_id":21400,"type":"standard","category":"World","language":"te","title":"పరువునష్టం కేసులో సిఎం ఆతిశీ, కేజ్రీవాల్ లకు ఊరట","excerpt":"పరువునష్టం కేసులో ఢిల్లీ ముఖ్యమంత్రి ఆతిశీ, ఆప్ అధినేత కేజ్రీవాల్ కు సోమవారం సుప్రీం కోర్టులో ఊరట లభించింది. ఈ కేసుకు సంబంధించి కింద కోర్టులో విచారణపై స్టే విధిస్తూ ఆదేశాలు ఇచ్చింది. ఢిల్లీ ఓటర్ల జాబితా నుంచి పలువురి పేర్లను తొలగించారంటూ వీరు చేసిన ఆరోపణల నేపథ్యంలో ఈ కేసు నమోదైంది.  ఇది 2018 నాటి కేసు. అప్పుడు ఆప్ నేతలు మీడియా సమావేశంలో మాట్లాడుతూ , బీజేపీ ఆదేశాలతో వివిధ వర్గాలకు చెందిన 30","author":"Tattva News Team","time":"1/10/2024","image":"https://tattvanews.com/wp-content/uploads/2024/10/Kejriwal-Atishi.webp","readTime":"5 min read","contentHTML":"\n<p>పరువునష్టం కేసులో ఢిల్లీ ముఖ్యమంత్రి ఆతిశీ, ఆప్ అధినేత కేజ్రీవాల్ కు సోమవారం సుప్రీం కోర్టులో ఊరట లభించింది. ఈ కేసుకు సంబంధించి కింద కోర్టులో విచారణపై స్టే విధిస్తూ ఆదేశాలు ఇచ్చింది. ఢిల్లీ ఓటర్ల జాబితా నుంచి పలువురి పేర్లను తొలగించారంటూ వీరు చేసిన ఆరోపణల నేపథ్యంలో ఈ కేసు నమోదైంది. </p>\n\n\n\n<p>ఇది 2018 నాటి కేసు. అప్పుడు ఆప్ నేతలు మీడియా సమావేశంలో మాట్లాడుతూ , బీజేపీ ఆదేశాలతో వివిధ వర్గాలకు చెందిన 30 లక్షల మంది ఓటర్ల పేర్లను ఢిల్లీ ఓటర్ల జాబితా నుంచి తొలగించారని ఆరోపించారు. దీనిపై బీజేపీ నేత రాజీవ్ బబ్బర్ తమ పార్టీ ప్రతిష్ఠకు భంగం వాటిల్లిందని ఫిర్యాదు చేశారు. </p>\n\n\n\n<p>దీనిపై ఆతిశీ, కేజ్రీవాల్‌కు 2019లో ట్రయల్ కోర్టు నోటీసులు ఇచ్చింది. వాటికి వ్యతిరేకంగా ఆప్ నేతలు సెషన్స్ కోర్టును , హైకోర్టును ఆశ్రయించినా ఫలితం లేకపోయింది. ప్రజాస్వామ్యంలో ప్రజలకు వాస్తవాలు తెలుసుకునే హక్కు ఉందని, ఈ తరహా అసత్య ప్రచారాలను అనుమతించరాదంటూ పరువునష్టం కేసును కొట్టివేయడానికి నిరాకరించింది.</p>\n\n\n\n<p>దాంతో వారు సుప్రీంను ఆశ్రయించగా విచారణపై స్టే విధిస్తూ సుప్రీం కోర్టు ఆదేశాలు జారీ చేసింది. అలాగే తమ స్పందన తెలియజేయాలని ఢిల్లీ పోలీసులను, రాజీవ్ బబ్బర్‌ను ఆదేశించింది.</p>\n","originalUrl":"https://tattvanews.com/21400/01/10/2024/","hasAudio":false,"hasInfographics":false}